Кафедра була створена у 2002 році.
З чого все почалося?
||
У 2002 році на базі факультету інформатики та управління створюється нова кафедра — кафедра комп’ютерної математики і математичного моделювання. Зараз відома як КМАД — комп’ютерна математика і аналіз даних.
||
З перших днів існування кафедру очолив відомий вчений і фахівець в галузі математичної теорії керування та математичного моделювання, Лауреат Державної премії України, доктор технічних наук, професор Л.М. Любчик.
||
Задачею кафедри була математична підготовка студентів комп’ютерних та економічних спеціальностей. Водночас на кафедру передається спеціальність «Прикладна математика». Так ми стаємо першою математичною кафедрою в університеті, що випускає фахівців в цій галузі.
||
Отже, з початку була математика.
||
Через декілька років до математики приєдналась розробка програмних систем. В результаті утворилась науково-навчальна концепція з підготовки математиків-програмістів. Наші студенти в рівній мірі володіють методами прикладної математики й навичками створення комп’ютерних програм. В процесі математика поєдналась із програмуванням.
||
У другому десятиріччі формується новий напрямок, пов’язаний з інтелектуальним аналізом даних на основі методів машинного навчання. Кафедра стає однією з перших в Україні, яка створила освітню програму в області Data Science. Зараз маємо фундаментальну математику, поєднану із програмуванням та посилену Data Science
||
В нашу епоху глобалізації та пост-ковідних реалій ринок праці все більше  вимагає креативних, кваліфікованих бізнес-аналітиків, які мають системне, аналітичне мислення, знають основи проєктування програмного забезпечення, теорії систем, вміють працювати з великими обсягами даних . Тому у 2021 році на кафедрі почали викладати блок дисциплін з  напрямку бізнес-аналіз в ІТ галузі - <strong>“Аналіз даних в бізнес процесах”</strong>.
В 2022 році все більше з’являється задач, які пов’язані з аналізом даних в кібербезпеці. Тому у в освітній програмі “Інтелектуальний аналіз даних” з’являється ще одна освітня траєкторія <strong>“Аналіз даних в кібербезпеці”</strong>
||
За останні роки науковий напрям та напрям  проєктної діяльності на кафедрі стає все більше направлений на застосуванням штучного інтелекту, тому, за ініциативою ректору на кафедрі КМАД у 2024 році відкривається набір на нову освітню програму першого (бакалаврського) рівня освіти <strong>“Штучний інтелект”</strong> за спеціальністю 122 “Комп’ютерні науки”. Програма базується на застосуванні сучасних методів та технологій обчислювального інтелекту  в вирішенні прикладних задач штучного інтелекту, зокрема, в керуванні мобільними системами та забезпеченні кібербезпеки.
||
На кафедрі постійно проводяться наукові дослідження, формується наукова школа в галузі інтелектуального аналізу даних, машинного навчання та штучного інтелекту.
Ми маємо чисельні наукові та практичні результати, пов`язані з розробкою інтелектуальних систем для аналізу даних, сигналів та зображень, прийняття рішень в умовах невизначеності, управління технічними системами, зокрема мобільними, тощо. 
||
Ми маємо, чим пишатися. Запрошуємо тебе стати частиною цього світу!
